---
title: Allineamento dei KPI
description: Allineamento dei KPI
exl-id: d338a7bd-adfe-486a-badf-348acd6018d0
source-git-commit: 41afc50b2c5feebb086e78ba2065f59e874d37fc
workflow-type: ht
source-wordcount: '483'
ht-degree: 100%

---

# Per scegliere i KPI corretti, inizia con gli obiettivi aziendali

>[!CONTEXTUALHELP]
>id="aemcloud_alignkpis"
>title="Allineamento dei KPI"
>abstract="In un mondo digitale, puoi misurare praticamente tutto. La scelta dei KPI adatti all’implementazione di Adobe Experience Manager aiuterà il tuo team a concentrarsi su ciò che conta di più."
>additional-url="https://experienceleague.adobe.com/docs/experience-manager-cloud-service/onboarding/best-practices/assessing-kpis.html?lang=it" text="Valutazione dei KPI"
>additional-url="https://experienceleague.adobe.com/docs/experience-manager-cloud-service/onboarding/best-practices/choose-right-team.html?lang=it" text="Scelta del team giusto"

In un mondo digitale, puoi misurare praticamente tutto. La scelta di tre KPI per l’implementazione di Adobe Experience Manager aiuterà il tuo team a concentrarsi su ciò che conta di più.


## **Segui questi 6 passaggi per decidere cosa misurare e come**


1. **Inizia con gli obiettivi aziendali.** Ad esempio, gli obiettivi aziendali possono essere la crescita delle entrate online, la riduzione delle spese operative o la riduzione delle spese legali associate alle violazioni DRM (Digital Rights Management).

1. **In base ai tuoi obiettivi, stabilisci i risultati da conseguire.** I tuoi obiettivi sono i risultati specifici che speri di conseguire adottando Experience Manager come piattaforma di gestione dei contenuti. Se il tuo obiettivo è l’aumento delle entrate online, il risultato da conseguire potrebbe essere ottenere un aumento di 2 punti nella conversione per tutte le pagine con contenuti di marketing. Se il tuo obiettivo è ridurre i costi operativi, il risultato da conseguire potrebbe essere un miglioramento del 20% della produttività dei team che creano contenuti digitali.

   Idealmente, ogni obiettivo dovrebbe avere un numero di previsioni, come il tasso di conversione corrente per una specifica categoria di pagine. I numeri della linea di base relativi alle visite al sito, alle conversioni o alle entrate online sono relativamente facili da trovare. Gli obiettivi relativi alla produttività o al time-to-market probabilmente richiederanno un certo impegno per il calcolo di una previsione. Tuttavia, vale la pena fare uno sforzo, perché avere obiettivi chiari ti aiuterà a ottenere più valore dal tuo investimento in Experience Manager.

1. **Per ogni obiettivo, individua gli indicatori di prestazioni.** Ad esempio, se il tuo obiettivo è ridurre di 100.000 dollari i costi legali associati alle violazioni DRM, un buon indicatore di prestazioni potrebbe essere: “Il 100% delle risorse scadute viene rimosso dalle proprietà digitali entro e non oltre la data di scadenza”. Prova a trovare più indicatori per ogni obiettivo. Se hai iniziato con 2-3 obiettivi aziendali e 3-5 risultati da raggiungere, potresti avere un elenco di 15-20 indicatori di prestazioni.

1. **Scegli i 3 indicatori più importanti per la tua attività.** Questi sono i tuoi KPI. Possono essere allineati con 3 obiettivi aziendali, ciascuno sostenuto da un diverso dirigente di livello C, o tutti e 3 i KPI possono supportare lo stesso obiettivo, se tutti concordano sul fatto che sia quello più importante.

1. **Crea una metodologia misurabile per ogni KPI.** Dopo aver scelto i KPI, scarica il modello di metodologia KPI che ti guiderà nel resto del processo.

1. **Definisci il pubblico per ogni KPI.** L’ultimo passaggio di questa settimana è identificare il gruppo di stakeholder più interessati a ogni KPI. La prossima settimana lavorerai con ogni gruppo per confermare il KPI, perfezionare la metodologia e concordare il formato e la tempistica dei tuoi rapporti.

>[!TIP]
>
>[**Scaricare il modello di metodologia KPI**](https://experienceleague.adobe.com/welcome/aem/assets/img/KPI_Methodology_Template.png)
