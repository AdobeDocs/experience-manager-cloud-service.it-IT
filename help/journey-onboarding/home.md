---
title: Introduzione al percorso di onboarding
description: Inizia qui per una panoramica del percorso di onboarding guidato, per comprendere l’esperienza di onboarding.
exl-id: 892577db-05dc-49ff-bb2c-203efdb89c8c
source-git-commit: 4b76fbbb1b58324065b39d6928027759b0897246
workflow-type: ht
source-wordcount: '463'
ht-degree: 100%

---

# Percorso di onboarding {#onboarding-journey}

Congratulazioni per aver iniziato il tuo percorso con AEM as a Cloud Service. Siamo entusiasti della tua partecipazione e non vediamo l’ora di iniziare con il percorso di onboarding. Che tu stia distribuendo una nuova applicazione o ne esegua la migrazione, questa guida funge da punto di partenza per garantire che i team siano configurati e abbiano accesso ad AEM as a Cloud Service.

## Introduzione {#introduction}

Questa guida ti presenta gli argomenti più importanti, e ti permette di:

* Acquisire piena comprensione di cosa aspettarti dal percorso di onboarding in AEM as a Cloud Service.
* Preparare il tuo team affinché possa iniziare e seguire i primi passi per imparare a creare e sviluppare contenuti per la tua applicazione AEM as a Cloud Service.

Ciò significa che:

* Il team sarà configurato e potrà accedere alle risorse cloud,
* Gli autori AEM avranno accesso ad AEM as a Cloud Service,
* Gli sviluppatori e i responsabili della distribuzione di AEM avranno accesso ad AEM as a Cloud Service.

## Percorsi di documentazione AEM {#documentation-journeys}

[Un percorso di documentazione](/help/journey-documentation/documentation-journeys.md) unisce molti argomenti e caratteristiche diversi e forse complicati, fornendo un resoconto che aiuta il lettore, che potrebbe essere un nuovo utente di AEM, a capire e risolvere un problema di business dall’inizio alla fine, supponendo una conoscenza minima pregressa dell’argomento o di AEM.

I percorsi di documentazione sono progettati in base ai principi delle best practice, alla luce delle ultime ricerche condotte da Adobe, della comprovata esperienza nell’implementazione da parte di consulenti di Adobe e del feedback raccolto sui progetti dei clienti.

Se desideri conoscere i consigli di Adobe su come preparare il team alla creazione di contenuti per la tua applicazione AEM as a Cloud Service, inizia da qui.

## Pubblico {#audiences}

Le tappe del percorso di onboarding sono definite per un utente tipo specifico, ma vengono definiti anche altri utenti tipo con cui il lettore interagisce.

Di seguito sono riportati gli utenti tipo che interagiscono in questo percorso.

| Persona | Descrizione | Ruolo nel percorso |
|---|---|---|
| Amministratore di sistema | Fornisce il provisioning iniziale delle risorse cloud e l’assegnazione degli utenti a ruoli appropriati in base alle loro responsabilità lavorative, in seguito alle quali ogni membro sarà in grado di accedere alle proprie risorse AEM as a Cloud Service. | Gestisce tutti gli aspetti dei propri utenti, dall’accesso alle autorizzazioni. |
| Autore AEM | Crea e rivede il contenuto (che può essere di diversi tipi: pagine, risorse, pubblicazioni, ecc.) prima che venga pubblicato sul sito web. | Una volta ricevute le autorizzazioni, può iniziare il proprio percorso. |
| Sviluppatore | Sviluppa le applicazioni AEM che utilizzano contenuti provenienti da fonti diverse. | Una volta ricevute le autorizzazioni, può avviare il proprio percorso di sviluppatore |
| Responsabile della distribuzione | Aggiunge o aggiorna un ambiente, esegue una pipeline e distribuisce il codice per la verifica della qualità del codice o all’ambiente AEM. | Una volta ricevute le autorizzazioni, può avviare il proprio percorso di gestione della distribuzione. |

## Approfondimento del percorso di onboarding {#exploring-onboarding-journey}

Scopri il primo passaggio per il percorso di onboarding: inizia da [qui](/help/journey-onboarding/sysadmin/get-started-onboarding-journey.md) per una introduzione.
