---
title: Preparazione all’onboarding
description: Prima dell’inizio del processo di onboarding e di effettuare l’accesso al sistema è necessario che l’amministratore comprenda una serie di passaggi preparatori.
exl-id: 86139b1a-c22a-4716-a0f9-cf142cbc6c53
feature: Onboarding
role: Admin, User, Developer
source-git-commit: 10580c1b045c86d76ab2b871ca3c0b7de6683044
workflow-type: ht
source-wordcount: '760'
ht-degree: 100%

---

# Preparazione all’onboarding {#onboarding-preparation}

Ora che sai cosa ti riserva il processo di onboarding poiché hai letto l’articolo [Introduzione al percorso di onboarding di AEM as a Cloud Service](overview.md), tutto è pronto per iniziare. Tuttavia, prima di iniziare il processo di onboarding e di effettuare l’accesso al sistema, è necessario che l’amministratore comprenda una serie di passaggi preparatori.

## Obiettivo {#objective}

AEM as a Cloud Service è uno strumento potente e flessibile che offre numerose soluzioni, componenti aggiuntivi e modelli di distribuzione. La soluzione a cui la tua organizzazione ha diritto è definita nel contratto con Adobe, che governa l’avvio del processo di onboarding.

Dopo aver letto questo documento, comprenderai

* Quali punti sono definiti nel contratto con Adobe.
* Cosa fornisce Adobe.
* In che modo il contratto influisce sul processo di onboarding.
* Come prepararti per la chiamata di onboarding.

Non preoccuparti se non conosci tutti i termini utilizzati in questa pagina. I termini sono illustrati nella parte successiva del percorso.

## Video {#video}

Questo video riassume il processo di onboarding descritto nel percorso ed è concepito come panoramica delle opzioni. Tutti gli argomenti del video sono presentati in dettaglio all’interno del percorso.

>[!VIDEO](https://video.tv.adobe.com/v/3431506/?quality=12&learn=on&captions=ita)

## Contratto {#contract}

L’onboarding su AEM as a Cloud Service inizia con la sottoscrizione di un contratto tra l’organizzazione e Adobe. Il motivo è che il contratto specifica diversi importanti accordi tra Adobe e la tua organizzazione, ad esempio:

* Quali soluzioni e componenti aggiuntivi può utilizzare l’organizzazione.
* Il numero e i tipi di ambienti a cui è possibile accedere.
* La data di inizio del servizio.
* Il livello Premier Support (se applicabile).
* I contatti per l’onboarding.

Se non conosci questi dettagli, contatta il team che gestisce i contratti nella tua organizzazione.

Dopo aver sottoscritto il contratto, Adobe esegue il provisioning degli ambienti, invia un’e-mail di benvenuto ai contatti dell’onboarding definiti nel contratto e organizza una chiamata per l’onboarding. Questo generalmente avviene circa due giorni dopo la chiusura del contratto, a meno che non sia stata concordata una data di inizio del servizio futura.

## Provisioning del sistema {#provisioning}

Dopo aver sottoscritto il contratto, Adobe esegue automaticamente il provisioning di tutti gli ambienti cloud di AEM coperti dal contratto. Anche questi ambienti saranno collegati ai programmi in Cloud Manager (ulteriori informazioni su questo argomento sono riportate più avanti nel percorso). Questi ambienti cloud di AEM sono inclusi in ogni abbonamento a AEM as a Cloud Service e sono in genere costituiti da almeno un ambiente di produzione, un ambiente di staging e, facoltativamente, uno o più ambienti di sviluppo o di test.

## Chiamata di onboarding {#onboarding-call}

Una volta chiuso il contratto, il team di onboarding di Adobe pianifica una chiamata con i rappresentanti della tua organizzazione per discutere delle procedure iniziali.

Devono partecipare le seguenti figure dell’organizzazione:

* Lead dell’azienda
* Team tecnico
* Partner di implementazione

Adobe è rappresentato da:

* Specialista dell’onboarding
* Account manager tecnico (come applicabile)
* Ingegnere designato per il customer success (come applicabile)
* Esperti supplementari in materia, secondo necessità

L’obiettivo della chiamata è darti l’opportunità di porre domande, ottenere informazioni sul processo di assistenza e possibilmente visionare il prodotto per la prima volta.

## E-mail di benvenuto {#welcome-email}

Al termine del processo di provisioning dell’ambiente, l’amministratore di sistema definito nel contratto riceve un’e-mail di benvenuto contenente la conferma di poter accedere a Adobe Experience Cloud. Se stai leggendo questo percorso di documentazione, quella persona probabilmente sei tu.

L’e-mail contiene informazioni dettagliate su come iniziare a utilizzare i servizi Experience Cloud e il portale self-service di Cloud Manager. Inoltre, l’e-mail contiene informazioni importanti su dove cercare risorse di supporto, forum, domande frequenti e molto altro. Nell’elenco delle risorse fornite nell’e-mail, riceverai anche informazioni su come accedere agli ambienti cloud di AEM.

>[!TIP]
>
>Se hai ricevuto l’e-mail di benvenuto ma non sei l’amministratore di sistema, informa Adobe durante la chiamata di benvenuto. In alternativa, puoi continuare questo percorso e scoprire, nei passaggi successivi, come designare autonomamente un altro o un’altra collega per il ruolo di amministratore di sistema.

## Passaggio successivo {#whats-next}

Ora dovresti aver acquisito le seguenti nozioni di base:

* Quali punti sono definiti nel contratto con Adobe.
* Cosa fornisce Adobe.
* In che modo il contratto influisce sul processo di onboarding.
* Come prepararti per la chiamata di onboarding.

Ora che conosci questi passaggi preparatori, è quasi tutto pronto per accedere al sistema. Prima di tutto dovrai acquisire alcune informazioni generali sulla struttura di AEM as a Cloud Service dal punto di vista dell’amministratore di sistema e conoscere alcuni termini importanti. Continua e passa alla prossima sezione del percorso: [Terminologia di AEM as a Cloud Service](terminology.md).
