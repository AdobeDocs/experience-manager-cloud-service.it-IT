---
title: Percorso componente aggiuntivo Demo di riferimento di AEM
description: Inizia qui il percorso guidato sull’aggiunta del componente aggiuntivo Demo di riferimento di AEM a un ambiente sandbox con configurazione AEM minima. Inoltre, prova le potenti caratteristiche di AEM con esempi dettagliati basati sulle best practice.
exl-id: 8a6d4abf-0832-40e8-9ba6-1ad4ba794ffa
feature: Onboarding
role: Admin, User, Developer
source-git-commit: 646ca4f4a441bf1565558002dcd6f96d3e228563
workflow-type: ht
source-wordcount: '816'
ht-degree: 100%

---

# Percorso componente aggiuntivo Demo di riferimento di AEM {#reference-demos-add-on-journey}

Inizia qui il percorso guidato sull’aggiunta del componente aggiuntivo Demo di riferimento di AEM a un ambiente sandbox con configurazione AEM minima. Inoltre, prova le potenti funzioni di AEM Sites e AEM Screens con esempi dettagliati basati sulle best practice.

## Introduzione {#introduction}

AEM è un potente set di strumenti per la creazione e la gestione di esperienze digitali. Gli autori dei contenuti possono creare facilmente esperienze digitali utilizzando l’editor di Sites. Inoltre, possono organizzare i contenuti utilizzando la console Sites e allo stesso tempo visualizzare i contenuti live così come sono distribuiti da AEM ai tipi di pubblico su tutti i canali.

Senza contenuti e configurazioni di esempio, può essere difficile testare le potenti funzionalità di AEM sia per la clientela nuova che per quella esperta. Il componente aggiuntivo Demo di riferimento di AEM consente di creare facilmente ambienti sandbox precaricati con contenuti di esempio e preconfigurati utilizzando le linee guida più recenti delle best practice di Adobe. Con questo componente aggiuntivo è possibile valutare facilmente le funzionalità di AEM Sites e AEM Screens nel contesto e senza quasi alcuna configurazione.

* **Se non hai ancora familiarità con AEM**, seguire questo percorso è il modo più semplice per iniziare a lavorare rapidamente con contenuti reali in un ambiente AEM effettivo e perfettamente funzionante. Ti consente di testarne le funzionalità e familiarizzare con le funzionalità di AEM.
* **Se sei un utente AEM esperto**, seguire questo percorso è il modo più semplice per impostare un ambiente demo separato a scopo di test oppure per creare un POC utilizzando nuove funzionalità.

Indipendentemente dalle tue esigenze specifiche, se hai bisogno di un ambiente AEM ricco di contenuti di esempio realistici e perfettamente funzionanti, impostare una sandbox con il componente aggiuntivo Demo di riferimento di AEM è quello che fa per te. Continua a leggere!

## Percorsi di documentazione AEM {#documentation-journeys}

[Un percorso di documentazione](/help/journey-documentation/documentation-journeys.md) unisce molti argomenti e caratteristiche diversi, fornendo un resoconto che aiuta il lettore a capire e risolvere un problema di business dall’inizio alla fine, supponendo una conoscenza minima pregressa dell’argomento o di AEM.

I percorsi di documentazione sono progettati in base ai principi delle best practice, alla luce delle ultime ricerche condotte da Adobe, della comprovata esperienza nell’implementazione da parte di consulenti di Adobe e del feedback raccolto sui progetti dei clienti.

Se desideri sapere come Adobe consiglia di risolvere i casi aziendali relativi ai siti con AEM, per iniziare puoi utilizzare i Percorsi AEM Sites.

## Pubblico {#audience}

Questo percorso definisce i requisiti, i passaggi e l’approccio necessari per creare un programma e impostare una sandbox AEM con il componente aggiuntivo Demo di riferimento di AEM includendo il contenuto demo di Sites o di Screens, oppure di entrambi. Il pubblico principale è l’**amministratore di sistema** a cui viene assegnato il ruolo di **Proprietario business** in Cloud Manager. Il Proprietario business è in genere la stessa persona responsabile della gestione dell’ambiente. Tuttavia, una volta installato il componente aggiuntivo Demo di riferimento, tale amministratore può concedere l’accesso all’ambiente AEM ad altri utenti, per testare le funzioni abilitate dal componente aggiuntivo.

## Percorso componente aggiuntivo Demo di riferimento di AEM {#the-journey}

In questo percorso sono affrontati diversi argomenti. I seguenti articoli ti forniscono informazioni fondamentali sulla creazione di un programma e sulla configurazione e l’utilizzo del componente aggiuntivo Demo di riferimento di AEM e devono essere letti nell’ordine in cui si trovano. Se necessario, si collegano alla documentazione tecnica dettagliata.

| # | Articolo | Descrizione |
|---|---|---|
| 0 | Percorso componente aggiuntivo Demo di riferimento di AEM | Questo documento |
| 1 | [Informazioni sull’installazione del componente aggiuntivo Demo di riferimento](installation.md) | Scopri Cloud Manager e come viene utilizzato per installare il componente aggiuntivo. |
| 2 | [Creare un programma e una pipeline](create-program.md) | Scopri come impostare un nuovo programma e una nuova pipeline per distribuire il componente aggiuntivo. |
| 3 | [Creare un sito demo](create-site.md) | Crea un sito demo in AEM basato su una libreria di modelli preconfigurati. |
| 4 | [Abilitare AEM Screens per il sito demo (facoltativo)](screens.md) | Scopri i passaggi aggiuntivi per abilitare l’esperienza AEM Screens as a Cloud Service completa sul tuo sito dimostrativo (facoltativo). |
| 5 | [Gestire i siti demo](manage.md) | Scopri gli strumenti disponibili per aiutarti a gestire i siti demo e come rimuoverli. |

## Novità {#what-is-next}

Adesso è possibile iniziare il percorso del componente aggiuntivo demo di riferimento AEM.

* Per scoprire come Cloud Manager e AEM collaborano per creare ambienti demo e come configurarli e utilizzarli, continua a leggere [Informazioni sull’installazione del componente aggiuntivo demo di riferimento](installation.md). Assicurati di procedere con gli articoli in ordine.
* Se hai già esperienza con Cloud Manager, oppure desideri passare direttamente alla configurazione e all’utilizzo del componente aggiuntivo, puoi passare a [Creare un programma e una pipeline](create-program.md) e iniziare il tuo percorso da lì.

## Risorse aggiuntive {#additional-resources}

Consulta queste risorse aggiuntive per ulteriori informazioni su come si integrano tra loro le potenti funzionalità di AEM.

* [Documentazione di Cloud Manager](https://experienceleague.adobe.com/docs/experience-manager-cloud-service/content/onboarding/journey/cloud-manager.html?lang=it): per ulteriori informazioni sulle funzioni di Cloud Manager, consulta direttamente i documenti tecnici approfonditi.
* [Documentazione tecnica AEM as a Cloud Service](https://experienceleague.adobe.com/docs/experience-manager-cloud-service.html?lang=it): se hai già una solida conoscenza di AEM, potresti voler consultare direttamente i documenti tecnici approfonditi.
