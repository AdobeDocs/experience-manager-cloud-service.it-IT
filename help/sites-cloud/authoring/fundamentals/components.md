---
title: Componenti
description: I componenti sono elementi costitutivi essenziali per l’authoring delle pagine di contenuto in AEM.
translation-type: ht
source-git-commit: 16725342c1a14231025bbc1bafb4c97f0d7cfce8

---


# Componenti {#components}

I componenti sono elementi costitutivi essenziali per l’authoring delle pagine di contenuto in Adobe Experience Manager (AEM). Componenti quali immagini, testo, titoli e così via, possono essere facilmente trascinati per creare contenuti.

AEM include diversi componenti predefiniti che offrono funzionalità complete per gli autori di siti web. I componenti sono disponibili quando si [modifica una pagina](/help/sites-cloud/authoring/fundamentals/editing-content.md) e, per facilitare l’applicazione di filtri, sono raggruppati per area funzionale principale, ovvero per gruppi di componenti.

>[!NOTE]
>
>Questa sezione illustra unicamente i componenti disponibili pronti all’uso in un’installazione AEM standard.
>
>A seconda dell’istanza corrente è possibile che siano presenti componenti personalizzati sviluppati esplicitamente per le tue esigenze. Questi possono anche avere lo stesso nome di alcuni dei componenti qui descritti.

## Utilizzo generale   {#general-usage}

I componenti sono disponibili nella scheda **Componenti** del pannello laterale dell’editor di pagine durante la [modifica di una pagina](/help/sites-cloud/authoring/fundamentals/editing-content.md).

Puoi selezionare un componente e trascinarlo nella posizione desiderata sulla pagina. Puoi quindi modificarlo utilizzando:

* [Configura proprietà](/help/sites-cloud/authoring/fundamentals/page-properties.md)
* [Modifica contenuto](/help/sites-cloud/authoring/fundamentals/editing-content.md)
* [Modifica contenuto - Modalità a tutto schermo](/help/sites-cloud/authoring/fundamentals/editing-content.md#edit-content-full-screen-mode)

Per ulteriori informazioni sull’aggiunta di componenti a una pagina, consulta l’articolo [Modifica del contenuto di una pagina](/help/sites-cloud/authoring/fundamentals/editing-content.md).

## Panoramica di tutti i componenti {#overview-of-all-components}

La [console Componenti](/help/sites-cloud/authoring/features/components-console.md) offre una panoramica dei gruppi di componenti e dei componenti inclusi nell’installazione di AEM. Puoi visualizzare le informazioni principali sui singoli componenti e sul relativo utilizzo.

## Componenti core {#core-components}

I ](https://docs.adobe.com/content/help/it-IT/experience-manager-core-components/using/introduction.html)componenti core[ offrono funzionalità flessibili e avanzate per l’authoring, che forniscono tipi di contenuto essenziali per la creazione di pagine.

Vengono creati utilizzando le best practice di AEM e sono alla base dell’esperienza di authoring di AEM. I componenti core possono essere facilmente estesi dagli sviluppatori per soddisfare specifiche esigenze di progetto.

### Configurazione dei modelli {#configuring-templates}

Se la pagina è basata sul modello moderno consigliato e modificabile, puoi [modificare il modello](/help/sites-cloud/authoring/features/templates.md) per attivarlo o disattivarlo, nonché modificare i parametri di componenti specifici.
