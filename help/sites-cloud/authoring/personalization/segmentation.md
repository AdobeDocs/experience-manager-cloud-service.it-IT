---
title: Segmentazione
description: La segmentazione è un concetto chiave per la creazione di una campagna
exl-id: 36a9623a-bb19-498a-a0e9-ef80582b1fcf
source-git-commit: 90de3cf9bf1c949667f4de109d0b517c6be22184
workflow-type: ht
source-wordcount: '540'
ht-degree: 100%

---

# Segmentazione {#understanding-segmentation}

La segmentazione è un concetto chiave per la creazione di una campagna. In molti casi, è necessario che i segmenti siano già definiti prima che venga avviata una campagna.

I visitatori che arrivano a un sito hanno interessi e obiettivi diversi. Per il successo di operazioni di marketing online, è importante comprendere tali obiettivi e soddisfare le aspettative dei visitatori.

La segmentazione consente di conseguire tale scopo mediante l’analisi e la caratterizzazione delle seguenti caratteristiche del visitatore:

* Attività sul sito web
* Profilo
* Attività su altri siti web

Il contenuto può quindi essere mirato per le esigenze e gli interessi del visitatore, a seconda dei segmenti di corrispondenza.

## Utilizzo della segmentazione {#using-segmentation}

I segmenti sono definiti in Configurazione della segmentazione. Vengono utilizzati per gestire il contenuto effettivo visualizzato da un pubblico specifico.<!--Segments are defined in [Configuring Segmentation](/help/sites-administering/campaign-segmentation.md). They are used to steer the actual content seen by a specific target audience.-->

## Terminologia di segmentazione {#segmentation-terminology}

Quando si parla di segmentazione, viene spesso utilizzata la seguente terminologia:

* **Visitatore**: un visitatore è una persona che visita un sito web. La sua visita inizia in genere da una pagina di riferimento, per procedere alla visualizzazione di una o più pagine del sito web. In base ai dettagli della visita, è possibile delineare un profilo comportamentale.
* **Utente**: l’utente è un visitatore che si è registrato sul sito web e a cui è associato un profilo di account. Per generare il profilo, l’utente fornisce informazioni aggiuntive, ad esempio indirizzo e-mail e genere. È inoltre possibile raccogliere informazioni aggiuntive, quali attività nella community e pattern di acquisto. Sulla base delle informazioni fornite nel profilo, è possibile creare un profilo demografico.
* **Caratteristica**: per caratteristica si intende una proprietà del visitatore che può essere usata per determinarne l’appartenenza a uno specifico segmento.
* **Segmento**: un segmento è una raccolta di visitatori che condividono alcune caratteristiche. I segmenti devono essere distinti, con solo un minimo di sovrapposizione con altri segmenti.
* **Caratteristiche comportamentali**: le caratteristiche comportamentali fanno riferimento al comportamento di un visitatore sul sito web. Comprendono:
   * Interesse nel sito web, inclusi pagine visitate e prodotti acquistati
   * Interesse nel sito Web di provenienza, inclusi termini di ricerca utilizzati o annunci pubblicitari su cui il visitatore ha fatto clic
   * Interesse in altri siti; questo viene determinato tramite strumenti quali Spyjax
   * Fedeltà del visitatore; durata e frequenza delle visite
* **Caratteristiche demografiche**: caratteristiche specifiche della popolazione selezionata, tra cui:
   * Età
   * Reddito
   * Dimensione del nucleo familiare
   * Stato civile
   * Genere
   * Dove si trova
* **Caratteristiche derivate**: alcune caratteristiche demografiche sono difficili da determinare senza la registrazione, ma possono essere derivate dalla combinazione di caratteristiche comportamentali e demografiche.
   * Ad esempio, la combinazione dell’URL di riferimento (come tratto comportamentale) con i dati demografici (acquisiti da strumenti come [Google Ad Planner](https://www.google.com/adplanner/)) permette ai proprietari dei siti di ricavare i tratti demografici dei loro visitatori
* **Sottosegmento**: un segmento può essere diviso in diversi sottosegmenti. Questo viene effettuato mediante la definizione di caratteristiche aggiuntive.
* **Pagina teaser**: una pagina teaser si rivolge a un particolare pubblico. Contiene dei contenuti riutilizzabili che possono essere utilizzati nel paragrafo del teaser.
* **Campagna**: per campagna si intende una raccolta di pagine teaser e pagine di marketing e-mail, quali newsletter o inviti. In genere una campagna ha una durata limitata e alla sua scadenza viene sostituita da un’altra campagna.
* **Paragrafo teaser**: si tratta di un paragrafo che utilizza contenuto da un’altra pagina a seconda di una strategia di selezione. Tale strategia di selezione può basarsi su segmenti e campagne.
* **Elenco**: un elenco viene estratto da un segmento di utenti registrati. Ad esempio, la località da cui dipende il contenuto del paragrafo teaser.
